---
layout: post
title:  "Miami"
city:   "Miami"
date:   2015-03-19 12:00:00
latitude: 25.7616798
longitude: -80.1917902
image: '/assets/images/miami/DSC00364.JPG'
author: 'Mathias Jakobsen'
miles: 250
states: 3
---

Skribenten er igang :)



## LET'S GO HEAT!

Eftersom Miami ikke er så meget en touristby, så tænkte vi at vi hellere måtte finde noget andet spændende at lave i byen. Der er ingen af os der er specielt velinformeret inden for basketball verdenen, men vi ved dog at Miami Heats skulle være temmelig gode i NBL - så dem skulle vi selvfølgelig ind og se spille. Vi fandt biletter til 2 sæder lige bag ved "hvor fa'en er bolden"-rækken, heeeeeelt øverst oppe i American Airlines Arena, som er deres hjemmebane. Salen var KÆMPE stor og fyldt med fans i "Wade" trøjer og alverdens rødt og hvidt habengut. Da vi havde fået købt popcorn og fundet vores pladser gik der ikke mere end 10 min. før den helt store indløbs seance gik igang. Ultra højt musik, præsentation, jubel og ild-kanoner for hver enkelt spiller - intet mindre kunne gøre det!

Kampen var mod Denver Nuggets, og forløb egentlig temmelig spændende, da Nuggets førte de første 2 perioder. Personligt syntes jeg at basketball er vildt spændende i forhold til f.eks. fodbold, da der hele tiden sker noget - og vi fik også lov til at se nogle finter og vilde oplæg af spillerne. Dog endte kampen med at Heat's vandt med ca. 20 point, så puplikum var glade og tilfredse - inklusiv Heat's tilsyneladende mest trofast 6 årige fan som sadlige bag os og som måtte give op 3/4 igennem kampen og lige tage en lur ved mor.


## Miami Beach

Efter en lang dag med traven rundt i Miami og basketball-kamp og aftenen, så besluttede vi os for at tage en afslapningsdag, dagen efter. Der var selvfølgelig kun ét rigtigt sted vi kunne gøre det, og det var Miami Beach. Vi startede dagen med, at køre op til nord Miami Beach og fik noget at spise. Efter et lækkert måltid på The Original Pancake House kørte vi hele vejen ned gennem Miami Beach, ned til Nikki Beach. På vejen var der steder, hvor der ikke var andet en 50-60 meter imellem vandet på begge sider. Der hvor der var mere, lå der enten et hotel eller en eller anden fancy yacht klub. Da vi kom ned mod Nikki Beach og skulle finde parkering var det et rent helvede. De fleste steder tog de 350 kr. for parkering resten af dagen. Vi fandt heldigvis en lille bitte parkeringsplads, hvor de kun tog 200 kr. - til gengæld var vores bil så også mast fuldstændig inde, men det gik.

Da vi kom ned til stranden var der prop fyldt med mennesker. Vi havde - genialt nok - timet vores besøg i Miami så alle de unge studerende i USA som var på "Spring Break" også var på stranden. Det var ikke slt for slemt, så vi fandt en plads i sandet og havde en fantastisk lækker dag! Jeg afsluttede dagen med et toiletbesøg, og fik mig noget af en overraskelse da der inde på mændenes toilet lige var en kommodoveran på besøg - i snor vel at mærke.


## Wynwoods Walls