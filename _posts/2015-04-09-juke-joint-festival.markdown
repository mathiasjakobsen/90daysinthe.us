---
layout: post
title:  "Juke Joint Festival"
city:   "Clarksdale"
date:   2015-04-09 12:00:00
latitude: 34.2001086
longitude: -90.5709323
image: '/assets/images/juke-joint-festival/DSC02418.JPG'
author: 'Mathias Jakobsen'
miles: 250
states: 3

gallery: "Holy Moly Drug Store Sidewalk Jam"
images:
  - name: DSC02417.JPG
    text: "Sidewalk Jam"
  - name: DSC02420.JPG
    text: "Sidewalk Jam"
  - name: DSC02422.JPG
    text: "Tjeneren gav også et nummer"
  - name: DSC02423.JPG
    text: "Sidewalk Jam"
  - name: DSC02425.JPG
    text: "Holy Moly Drug Store"
  - name: DSC02426.JPG
    text: "Sidewalk Jam"
  - name: DSC02433.JPG
    text: "Line syntes han lignede svampe-manden"
  - name: DSC02434.JPG
    text: "Sidewalk Jam"
  - name: DSC02449.JPG
    text: "Bumpers Drive-In"

---

Morgenen efter vi havde besøgt Graceland fik vi morgenmad i rigtig camping-stil. Denne her gang var den dog peppet noget op, da vi havde lækre danske madvarer til morgen-buffeten. Dette inkluderede lækker pålægschokolade og en kombination som Line havde set frem til i lang tid - rugbrød med leverpostej.

![Leverpostejs Line](/assets/images/juke-joint-festival/DSC02414.JPG)

Efter en dag fyldt med Elvis ville vi videre ned mod næste stop, New Orleans. Vi havde kigget lidt i vores store rejsebog, og da Memphis er lidt en New Orleans i mini-udgave besluttede vi os for, at vi hellere ville være i New Orleans i et par dage i stedet. Inden vi kørte videre tog vi dog lige et smut ind til centrum, for lige at se Memphis Downtown. Hovedgaven bestod, som forventet, hovedsageligt af musik-steder og restauranter så det meste var lukket. Vi hoppede i bilen igen, og så kørte vi sydpå.

Vi nåede dog ikke langt mod New Orleans før vi lavede et stop. Vi havde nemlig læst, at der i en lille by kaldet Clarksdale skulle være musik-festival. Vi kørte ind til byens centrum, og da GPS'en sagde at vi var ankommet holdt vi midt i et kryds, med gamle slidte bygninger at se til alle sider. På den ene side af vejen sad der 4 ældre afro-amerikaner og stenede - som var det taget ud af en film. Vi fandt det lokale visitor-center for lige at høre ad. Den var god nok, festivalen startede samme dag. Vi gik mod første arrangement og fandt det hurtigt. En lille ældre herrer sad og spillede blues ved hans keyboard, imens der var en 8-10 tilskuere der klappede lidt engang imellem.

Vi sad på en bænk lidt, og traskede så videre over til en lille café kaldet "The Holy Moly Drug Store". Her skulle der en halv times tid senere være "sidewalk jam", lige udenfor. Vi fik os noget at drikke og satte os udenfor til de eneste andre mennesker på gaden - de 3 musikanter som skulle spille. Vi forventede ikke det store men fik os en overraskelse. Efter 5-10 min. var der 10-15 tilskuere, og da de havde spillet i 10 min. tid, kom der lige 3 ud fra caféen og tilsluttede sig. Én på mandolin, to på guitar, en på mundharmonika og en på vaskebræt og claves. Det kom til at lyde helt godt når de spillede sammen, og pludelig sad vi lige midt i en hyggelig start på en lokal musik-festival.

![Sidewalk Jam](/assets/images/juke-joint-festival/DSC02418.JPG)

Vi kunne forstå på de lokale at det dog først ville gå rigtigt igang om lørdagen, så da vi havde siddet og lyttet i 1,5 times tid kørte vi videre ned mod New Orleans. Inden vi fandt et motel, nåede vi dog lige at prøve noget som vi havde snakket om længe; en rigtig drive-in diner, hvor man bestiller og spiser i bilen - inspireret af 60'erne.

![Drive-In Diner](/assets/images/juke-joint-festival/DSC02448.JPG)

Next stop.. New Orleans.

{% include gallery.html %}
